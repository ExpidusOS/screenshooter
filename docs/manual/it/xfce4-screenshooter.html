<html><head><meta http-equiv="Content-Type" content="text/html; charset=ISO-8859-1"><title>Xfce4 Screenshooter</title><link rel="stylesheet" href="../xfce.css" type="text/css"><meta name="generator" content="DocBook XSL Stylesheets V1.73.2"><link rel="start" href="#xfce4-screenshooter" title="Xfce4 Screenshooter"><link rel="next" href="#intro" title="Introduzione a xfce4-screenshooter."></head><body bgcolor="white" text="black" link="#0000FF" vlink="#840084" alink="#0000FF"><div class="article" lang="it"><div class="titlepage"><div><div><h2 class="title"><a name="xfce4-screenshooter"></a>Xfce4 Screenshooter</h2></div><div><div class="authorgroup"><div class="author"><h3 class="author"><span class="firstname">Jérôme</span> <span class="surname">Guelfucci</span></h3><div class="affiliation"><div class="address"><p><code class="email">&lt;<a class="email" href="mailto:jeromeg@xfce.org">jeromeg@xfce.org</a>&gt;</code></p></div></div></div></div></div><div><span xmlns="http://www.w3.org/TR/xhtml1/transitional" class="releaseinfo">Questo manuale descrive la versione 1.5.1.1svn-r07010 di xfce4-screenshooter.<br></br></span></div><div><p class="copyright">Copyright © 2008, 2009 Jérôme Guelfucci</p></div><div><div class="legalnotice"><a name="legalnotice"></a><p>È garantito il diritto di copiare, distribuire e/o modificare questo documento nel rispetto dei termini della licenza GNU Free Documentation License, versione 1.1 o qualsiasi versione successiva pubblicata dalal Free Software Foundation; senza Invariant Section senza testi di Front-Cover e senza testi di Back-Cover. Il testo della licenza completa è reso disponibile dalla <a class="ulink" href="http://www.gnu.org/" target="_top">Free Software Foundation</a>. </p></div></div><div><p class="pubdate">February 2009</p></div></div><hr></div><div class="toc"><p><b>Sommario</b></p><dl><dt><span class="sect1"><a href="#intro">Introduzione a xfce4-screenshooter.</a></span></dt><dt><span class="sect1"><a href="#using-the-application">Utilizzare l'applicazione</a></span></dt><dd><dl><dt><span class="sect2"><a href="#user-interface">Attraverso l'interfaccia utente</a></span></dt><dt><span class="sect2"><a href="#command-line">Attraverso la linea di comando</a></span></dt></dl></dd><dt><span class="sect1"><a href="#panel-plugin">Utilizzare il plugin con il pannello di Xfce</a></span></dt><dd><dl><dt><span class="sect2"><a href="#add">Aggiungere il plugin</a></span></dt><dt><span class="sect2"><a href="#set">Impostare il plugin</a></span></dt><dt><span class="sect2"><a href="#use">Utilizzare il plugin</a></span></dt></dl></dd></dl></div><div class="sect1" lang="it"><div class="titlepage"><div><div><h2 class="title" style="clear: both"><a name="intro"></a>Introduzione a xfce4-screenshooter.</h2></div></div></div><p>Questa applicazione consente di catturare l'intero schermo, la finestra attiva o una regione selezionata. È possibile anche impostare il ritardo prima che l'istantanea venga scattata e l'azione da eseguire con l'istantanea: salvarla in un file PNG, copiarla negli appunti o aprirla utilizzando un'altra applicazione.</p><p>Un plugin per il pannello di Xfce è già disponibile</p></div><div class="sect1" lang="it"><div class="titlepage"><div><div><h2 class="title" style="clear: both"><a name="using-the-application"></a>Utilizzare l'applicazione</h2></div></div></div><div class="sect2" lang="it"><div class="titlepage"><div><div><h3 class="title"><a name="user-interface"></a>Attraverso l'interfaccia utente</h3></div></div></div><p>Per lanciare l'applicazione, utilizzare l'elemento «Istantanea» nella categoria «Accessori» del menu principale di Xfce.</p><p>Verrà visualizzata questa finestra:</p><div class="screenshot"><div class="mediaobject"><img src="images/xfce4-screenshooter-dialog.png" alt="La finestra di Xfce4 screenshooter"></div></div><div class="sect3" lang="it"><div class="titlepage"><div><div><h4 class="title"><a name="region-to-capture"></a>Regione da catturare</h4></div></div></div><p>La sezione <span class="emphasis"><em>«Regione da catturare»</em></span> permette di impostare la zona che deve essere catturata:</p><div class="itemizedlist"><ul type="disc"><li>«Schermo intero» cattura un'istantanea di tutto lo schermo così com'è visualizzato.</li><li>«Finestra attiva» cattura un'istantanea della finestra attiva (o meglio di quella attiva prima della comparsa di questa finestra), o, se è stato impostato un ritardo, quella attiva dopo di esso.</li><li>«Regione» permette di selezionare una regione da catturare facendo clic su un punto dello schermo con il mouse, trascinandolo e rilasciandolo all'angolo opposto della regione.</li></ul></div></div><div class="sect3" lang="it"><div class="titlepage"><div><div><h4 class="title"><a name="delay"></a>Ritardo prima di scattare l'istantanea</h4></div></div></div><p>La sezione <span class="emphasis"><em>«Tempo da attendere prima di scattare l'istantanea»</em></span> permette di impostare il ritardo tra la pressione del pulsante <span class="emphasis"><em>«Scatta l'istantanea»</em></span> e l'effettiva cattura dell'istantanea. Questo ritardo consente di aprire i menu o preparare qualsiasi altra operazione che si desidera venga catturata dall'istantanea.</p></div><div class="sect3" lang="it"><div class="titlepage"><div><div><h4 class="title"><a name="action"></a>Azione</h4></div></div></div><p>La sezione <span class="emphasis"><em>«Azione»</em></span> permette di scegliere l'operazione da eseguire con l'istantanea. Sono disponibili tre possibilità:</p><div class="sect4" lang="it"><div class="titlepage"><div><div><h5 class="title"><a name="save"></a>Salva</h5></div></div></div><p>L'opzione <span class="emphasis"><em>«Salva»</em></span> salverà l'istantanea in un file PNG. Se è abilitata l'opzione <span class="emphasis"><em>«Di norma, salva in:»</em></span>, l'istantanea verrà salvata nella cartella sulla destra subito dopo aver premuto il pulsante <span class="emphasis"><em>«Scatta l'istantanea»</em></span>, senza mostrare alcuna finestra di conferma. Diversamente, verrà visualizzata una finestra di conferma, in cui è anche mostrata un'anteprima dell'istantanea. In questo modo sarà possibile impostare la posizione di salvataggio e il nome del file.</p></div><div class="sect4" lang="it"><div class="titlepage"><div><div><h5 class="title"><a name="copy-to-clipboard"></a>Copia negli appunti</h5></div></div></div><p>L'opzione <span class="emphasis"><em>«Copia negli appunti»</em></span> permette di incollare l'istantanea in un'altra applicazione, quale un elaboratore di testi. Uscendo dall'applicazione prima che l'istantanea venga incollata, provoca generalmente la rimozione dell'immagine dagli appunti. Alcuni gestori di appunti consentono di superare questo problema.</p></div><div class="sect4" lang="it"><div class="titlepage"><div><div><h5 class="title"><a name="open-with"></a>Apri con</h5></div></div></div><p>L'opzione <span class="emphasis"><em>«Apri con»</em></span> salva l'istantanea nella cartella temporanea di sistema e la apre con l'applicazione impostata utilizzando la lista a comparsa. Le applicazioni che supportano le immagine vengono rilevate automaticamente e aggiunte all'elenco.</p></div></div></div><div class="sect2" lang="it"><div class="titlepage"><div><div><h3 class="title"><a name="command-line"></a>Attraverso la linea di comando</h3></div></div></div><p>Le opzioni da linea di comando forniscono un metodo veloce per catturare un'istantanea. Esse consentono anche di configurare il tasto «Prt Scrn» (presente in alto a sinistra nella maggior parte delle tastiere) in modo da utilizzarlo per catturare delle istantanee. Per farlo, occorre configurare il keybinding del proprio ambiente grafico in modo che xfce4-screenshooter venga lanciato con una o più delle seguenti opzioni nel momento in cui viene premuto il tasto «Prt Scrn».</p><div class="sect3" lang="it"><div class="titlepage"><div><div><h4 class="title"><a name="options"></a>Le opzioni per la linea di comando</h4></div></div></div><div class="sect4" lang="it"><div class="titlepage"><div><div><h5 class="title"><a name="w-option"></a>L'opzione -w</h5></div></div></div><p>L'opzione <span class="emphasis"><em>-w</em></span> consente di catturare un'istantanea della finestra attiva.</p></div><div class="sect4" lang="it"><div class="titlepage"><div><div><h5 class="title"><a name="f-option"></a>L'opzione -f</h5></div></div></div><p>L'opzione <span class="emphasis"><em>-f</em></span> consente di catturare un'istantanea di tutto lo schermo.</p></div><div class="sect4" lang="it"><div class="titlepage"><div><div><h5 class="title"><a name="r-option"></a>L'opzione -r</h5></div></div></div><p>L'opzione <span class="emphasis"><em>-r</em></span> consente di selezionare una regione da catturare facendo clic su un punto dello schermo con il mouse, trascinandolo e rilasciandolo all'angolo opposto della regione.</p></div><div class="sect4" lang="it"><div class="titlepage"><div><div><h5 class="title"><a name="d-option"></a>L'opzione -d</h5></div></div></div><p>L'opzione <span class="emphasis"><em>-d</em></span> seguita da un numero intero positivo, consente di impostare il ritardo con cui deve essere catturata l'istantanea quando è utilizzata l'opzione <span class="emphasis"><em>-f</em></span>, <span class="emphasis"><em>-w</em></span> o <span class="emphasis"><em>-r</em></span>.</p></div><div class="sect4" lang="it"><div class="titlepage"><div><div><h5 class="title"><a name="s-option"></a>L'opzione -s</h5></div></div></div><p>L'opzione <span class="emphasis"><em>-s</em></span> seguita dal percorso di una cartella esistente, permette di impostare la posizione in cui verrà salvata l'istantanea. Questa opzione ha effetto solamente se è utilizzata con l'opzione <span class="emphasis"><em>-f</em></span>, <span class="emphasis"><em>-w</em></span> o <span class="emphasis"><em>-r</em></span>. Se usata insieme all'opzione <span class="emphasis"><em>-h</em></span> (vedere più avanti), permette di salvare il file in un percorso fornito, senza mostrare alcuna finestra di conferma.</p></div><div class="sect4" lang="it"><div class="titlepage"><div><div><h5 class="title"><a name="h-option"></a>L'opzione -h</h5></div></div></div><p>Se si fornisce l'opzione <span class="emphasis"><em>-h</em></span>, l'istantanea verrà salvata senza mostrare alcuna finestra di salvataggio. Questa opzione è applicabile solamente se è fornito anche l'argomento <span class="emphasis"><em>-f</em></span>, <span class="emphasis"><em>-w</em></span> o <span class="emphasis"><em>-r</em></span>. L'opzione <span class="emphasis"><em>-s</em></span> permette di impostare la posizione di salvataggio se necessaria.</p></div><div class="sect4" lang="it"><div class="titlepage"><div><div><h5 class="title"><a name="o-option"></a>L'opzione -o</h5></div></div></div><p>Se è fornita l'opzione <span class="emphasis"><em>-o</em></span>, seguita dal nome di una applicazione, l'istantanea verrà salvata nella cartella temporanea di sistema e aperta con il programma il cui comando di avvio è fornito dopo l'opzione <span class="emphasis"><em>-o</em></span>. Questa opzione è applicabile solamente se è fornito l'argomento <span class="emphasis"><em>-f</em></span>,<span class="emphasis"><em>-w</em></span> o <span class="emphasis"><em>-r</em></span>.</p></div></div></div></div><div class="sect1" lang="it"><div class="titlepage"><div><div><h2 class="title" style="clear: both"><a name="panel-plugin"></a>Utilizzare il plugin con il pannello di Xfce</h2></div></div></div><div class="sect2" lang="it"><div class="titlepage"><div><div><h3 class="title"><a name="add"></a>Aggiungere il plugin</h3></div></div></div><p>Per aggiungere il plugin al pannello, fare clic con il tasto destro del mouse sul pannello e selezionare la voce <span class="emphasis"><em>«aggiungi nuovo elemento»</em></span>. Selezionare il plugin denominato <span class="emphasis"><em>«istantanea»</em></span> e aggiungerlo.</p></div><div class="sect2" lang="it"><div class="titlepage"><div><div><h3 class="title"><a name="set"></a>Impostare il plugin</h3></div></div></div><p>È possibile configurare la modalità con cui l'istantanea viene catturata facendo clic con il tasto destro del mouse sull'icona del plugin e selezionando <span class="emphasis"><em>«configura»</em></span>. Apparirà una finestra delle preferenze simile a quella dell'applicazione principale. Consultare i paragrafi precedenti per una descrizione delle diverse preferenze.</p></div><div class="sect2" lang="it"><div class="titlepage"><div><div><h3 class="title"><a name="use"></a>Utilizzare il plugin</h3></div></div></div><p>Per catturare un'istantanea, fare clic sull'icona del plugin.</p></div></div></div></body></html>
